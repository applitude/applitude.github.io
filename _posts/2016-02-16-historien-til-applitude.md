---
layout: post
title: Historien til Applitude studentforening
---

Applitude ble opprettet høsten 2015 av en gruppe studenter fra Institutt for informatikk (IFI) ved Universitetet i Oslo, som bestemte seg for å skape et sosialt tilbud med fokus på apputvikling på mobile enheter. Studentene med like interesser ble samlet og 12. oktober 2015 ble vedtektene underskrevet av stiftelsesmedlemmene. Dermed var Applitude studentforening endelig  offisielt en egen og selvstendig studentforening!

Den første aktiviteten vi hadde var et introkurs i Swift (iOS) og Android Studio (Android). Mer enn 30 personer deltok på dette arrangementet og vi lærte mye av introkurset. Siden stiftelsen har vi hatt ukentlige appkvelder der vi lærer og lager apper for både Android og iOS.

<span>29.</span> januar 2016 dro vi for første gang på [bedriftsbesøk](bedriftsbesok-til-shortcut.html), denne gangen til Shortcut, en bedrift som fokuserer på apputvikling. Vi hadde et lite "intervju" og stilte mange fagrelaterte spørsmål.

Applitude studentforening er den første og eneste studentforeningen ved UiO som har fokus på læring og utvikling av mobile applikasjoner. Nå har vi mer en 20 medlemmer og det er stadig flere som melder seg inn.


###Tilbud for medlemmer av Applitude

- Stemmerett på generalforsamlingen som finner sted en gang hvert semester.
- Muligheten til å være med på de ukentlige appkveldene.
- Muligheten til å være med på bedriftsbesøk med oss.
- Være med på et miljø der du finner folk med lik interesse.
