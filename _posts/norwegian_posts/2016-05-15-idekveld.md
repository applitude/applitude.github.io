---
layout: post
lang: 'no'
title: Idékveld vår 2016
---

Ikke bare er vi i Applitude glade i å kode, men idèkvelden var en stor suksess og slike sosiale arrangementer vil bli holdt jevnlig! På denne kvelden samlet Applitudes medlemmer, og andre nysgjerrige gjester, seg i et koselig klasserom på IFI med kos, godteri og godt humør.

<img class="img-center" src="static/img/idekveld.jpg">

Kvelden tok for seg forskjellige app-ideer som utviklerne våre har, og hvordan vi kan få Applitude til å bli bedre. Vi fikk også en gjest som presenterte sin masteroppgave som var å lage en app om mat-reservering. Appen skulle blant annet si ifra hva du hadde i kjøleskapet (gitt at du skrev varene inn selv), holde på en handleliste og gi deg rest-mat tips. En nyttig app til både studenter og voksne, og vi i Applitude håper at gjesten vår får kodet denne appen!

Android gruppen kom fram til at de skulle ha små konkurranser for å lære å kode mer fantasifullt! Ikke bare for å pushe på konkurranseinstinktet til medlemmene, men også for at vi skulle få lagt ut diverse apper.

Slik skal de neste Android kveldene gå: Det blir tatt for seg én type app (i første omgang ble det en quiz). Den som lager den kuleste og best fungerende appen skal få lov til å legge den ut på Applitudes Google konto.

På idékvelden ble det også mye nerdesnakk, og her skilte nok iOS-gruppa seg ut (selv om medlemmer av Android-gruppa også til nøds fikk være med i samtalen ;)). Praten gikk i alt fra terminalshell til vågale businessideer, og svingte innom dependency managers (godt norsk ord ettersøkes), eksotiske programmeringsspråk og diverse APIer på veien. Vi understreker at man ikke trengte å kunne masse teknisk for å være med på praten, og gleder oss til mer snakk neste gang!
