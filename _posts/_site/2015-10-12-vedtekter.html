<h2 id="vedtekter-for-applitude-studentforening">Vedtekter for Applitude studentforening</h2>

<h3 id="navn-og-forml">§1 - Navn og formål</h3>

<ol>
  <li>
    <p>Foreningens navn er Applitude studentforening.</p>
  </li>
  <li>
    <p>Foreningens formål er å skape og vedlikeholde et godt sosialt og faglig miljø for mobil apputvikling blant studenter ved Universitetet i Oslo. Foreningen skal også tilrettelegge for kontakt mellom studenter på forskjellige studieretninger, ferdighetsnivåer og årstrinn.</p>
  </li>
</ol>

<h3 id="medlemskap">§2 - Medlemskap</h3>

<ol>
  <li>
    <p>Alle studenter som har betalt semesteravgift ved Universitetet i Oslo skal, dersom de ønsker det, tildeles medlemskap mot betalt medlemskontingent.</p>
  </li>
  <li>
    <p>Medlemskontingenten fastsettes av styret.</p>
  </li>
  <li>
    <p>Medlemskap gjelder fra start av inneværende semesters generalforsamling til start av neste semesters generalforsamling.</p>
  </li>
  <li>
    <p>Medlemskap opphører dersom medlemmets studentstatus opphører.</p>
  </li>
</ol>

<h3 id="generalforsamling">§3 - Generalforsamling</h3>

<ol>
  <li>
    <p>Generalforsamlingen er foreningens øverste myndighet.</p>
  </li>
  <li>
    <p>Generalforsamlingen skal avholdes hvert semester; innen 10. september i høstsemesteret, og innen 10. februar i vårsemesteret.</p>
  </li>
  <li>
    <p>Styret innkaller til generalforsamling med minst 14 dagers varsel. Dagsorden offentliggjøres senest to (2) dager før generalforsamlingen.</p>
  </li>
  <li>
    <p>Forslag til vedtektsendringer og øvrige saker til behandling skal være styret i hende senest syv (7) dager før generalforsamlingen.</p>
  </li>
  <li>
    <p>På generalforsamlingen behandles regnskap fra forrige periode, budsjett for neste periode, eventuelle vedtektsendringer, valg av styremedlemmer, samt eventuelle andre saker på dagsorden. På generalforsamlinger i vårsemesteret vedtas også foreningens årsmelding.</p>
  </li>
  <li>
    <p>Samtlige av foreningens medlemmer har stemmerett og kan stille til valg.</p>
  </li>
  <li>
    <p>Generalforsamlingen fatter vedtak, med unntak av vedtektsendringer, ved simpelt flertall.</p>
  </li>
  <li>
    <p>Generalforsamlingen fatter vedtektsendringer ved minst 2/3 flertall.</p>
  </li>
  <li>
    <p>Ekstraordinær generalforsamling skal avholdes dersom minst 1/4 av medlemmene krever det, eller når styret finner det nødvendig.</p>
  </li>
</ol>

<h3 id="styret">§4 - Styret</h3>

<ol>
  <li>
    <p>Styrets medlemmer plikter å arbeide for å fremme foreningens formål.</p>
  </li>
  <li>
    <p>Leder eller nestleder innkaller til styremøte med minst syv (7) dagers varsel.</p>
  </li>
  <li>
    <p>Styret er vedtaksdyktige om minst 1/2 av styremedlemmene er til stede. Vedtak fattes ved simpelt flertall.</p>
  </li>
  <li>
    <p>Styret skal ha minimum tre (3) og maksimum åtte (8) styremedlemmer. Faste stillinger i styret er leder, nestleder og økonomiansvarlig. Øvrige stillinger bestemmes av styret.</p>
  </li>
  <li>
    <p>Et medlem kan til enhver tid ha maksimum én (1) stilling i styret.</p>
  </li>
  <li>
    <p>Alle medlemmer har møterett på styremøter, men bare styremedlemmer har stemmerett.</p>
  </li>
  <li>
    <p>Styremedlemmer som ikke møter og ikke melder forfall to styremøter på rad regnes som fratrådt.</p>
  </li>
  <li>
    <p>Dersom foreningens leder trår av, erstattes stillingen av foreningens nestleder.</p>
  </li>
  <li>
    <p>Styret kan ved behov velge nye styremedlemmer.</p>
  </li>
</ol>

<h3 id="vedtekter">§5 - Vedtekter</h3>

<ol>
  <li>
    <p>Forslag til vedtektsendringer behandles under generalforsamlingen.</p>
  </li>
  <li>
    <p>Forslag til vedtektsendringer offentliggjøres senest to (2) dager før generalforsamlingen.</p>
  </li>
</ol>

<h3 id="konomi">§6 - Økonomi</h3>

<ol>
  <li>Foreningens økonomiske midler skal brukes i henhold til foreningens formål.</li>
</ol>

<h3 id="valg">§7 - Valg</h3>

<ol>
  <li>
    <p>Styremedlemmer velges på generalforsamling. Unntaket er hvis styret ser behov for å velge nye styremedlemmer, av §4.9.</p>
  </li>
  <li>
    <p>Hver høst velges foreningens leder, for ett år av gangen.</p>
  </li>
  <li>
    <p>Hver vår velges foreningens nestleder og økonomiansvarlig, for ett år av gangen.</p>
  </li>
  <li>
    <p>Eventuelle øvrige styremedlemmer velges både høst og vår, for et halvt år av gangen.</p>
  </li>
</ol>

<h3 id="mistillit">§8 - Mistillit</h3>

<ol>
  <li>
    <p>Mistillitsforslag overfor foreningens styremedlemmer skal behandles på generalforsamling, og må få 2/3 flertall for å bli vedtatt.</p>
  </li>
  <li>
    <p>Ethvert medlem av foreningen kan stille mistillitsforslag.</p>
  </li>
</ol>

<h3 id="opplsning">§9 - Oppløsning</h3>

<ol>
  <li>Foreningen kan oppløses ved at 2/3 av de stemmeberettigede på to etterfølgende ordinære generalforsamlinger stemmer for oppløsning. Ved oppløsning vil midler og eiendeler overføres en annen egnet studentforening.</li>
</ol>
